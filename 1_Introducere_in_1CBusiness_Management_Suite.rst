1. Introducere în 1C:Business Management Suite
==============================================

**1C:Business Management Suite** reprezintă o soluție software pentru
mediul de business care permite automatizarea mai multor activități în
fluxul de lucru pentru orice companie, inclusiv achiziții și vânzări,
producție, prestări de servicii, management de proiect, și multe altele.
Acest software este extrem de versatil și ușor de personalizat pentru a
se potrivi practicilor de gestiune și contabile ale companiei
dumneavoastră. Acesta oferă o interfață ușor de utilizat ce conferă o
familiarizare destul de rapidă cu modul de operare. **1C:Business
Management Suite** crește eficiența companiei, oferind o gamă largă de
instrumente de management pentru factorii de decizie, precum și
facilitarea desfășurării activităților de zi cu zi ale angajaților și
implicit la creșterea profitului dumneavoastră.

|image1|

**1C:Business Management Suite** elimină necesitatea de a stoca zeci de
documente, rapoarte, foi de calcul pe biroul dumneavoastră și în memoria
computer-ului. Toate datele sunt înregistrate și stocate într-o bază de
date unică într-un singur fișier, fiind ușor de administrat și
securizat.

**1C:Business Management Suite** este capabil să înregistreze toate
tranzacțiile companiei dumneavoastră și alte evenimente specifice unei
companii, ambele putând fi programate și finalizate. Acestea pot include
(dar nu se limitează doar la atât) obligațiile către clienți, comenzile
clienților, sarcinile angajaților, alocarea resurselor planificate,
gestionarea salariilor, producție și cotele de vânzare.

O singură **bază informațională** (baza de date) include:

-  bază de date client;

-  operațiuni bancare și cu numerar, bancare on-line și planificarea
plăților;

-  angajamente cu partenerii contractuali și plăți către angajați;

-  materiale, inventar, și contabilizarea produselor;

-  comenzile clienților;

-  planificarea activităților de producție și de contabilitate;

-  operațiuni comerciale (cum ar fi vânzări cu amănuntul);

-  managementul resurselor umane și salarizare;

-  costuri și contabilitatea de gestiune;

-  active și capitaluri;

-  profit și pierdere;

-  planificarea financiară (bugetară);

-  și altele.

**1C:Business Management Suite** include anumite formulare care se
pliază pe aproape orice document necesar pentru comerț, inventar, de
contabilitate, de producție, sau fluxul de numerar și oferă în timp real
o mare varietate de rapoarte a proprietarilor de afaceri, managerilor
cât și angajaților, cu toate informațiile de care au nevoie într-un
format ușor de citit și cu un nivel personalizabil detaliat.

Acest produs software are posibilitatea de a oferi servicii la mai multe
companii sau persoane fizice care operează într-un singur domeniu de
activitate. În funcție de structura companiei, procesele de management
ale acesteia, sau schimbarea fluxului de lucru al companiei, aplicația
poate fi reconfigurată rapid și ieftin pentru a reflecta aceste
schimbări.

**1C:Business Management Suite** este o aplicație de management pentru
întreprinderile mici fiind recomandat pentru companii cu maxim zece
stații de lucru. Această aplicație de afaceri este distribuită standard
dar poate fi folosită ca o bază pentru a dezvolta aplicații proprii. În
scopul de a utiliza **1C:Business Management Suite**, este necesar să
dețineți sau să achiziționați licențe valabile „ **1C:Enterprise 8”**.

**1.1. Platforma „1C:Enterprise 8”**
------------------------------------

Sistemul **1C:Business Management Suite** a fost dezvoltat pe platforma
denumită **„1C:Enterprise 8”** care vă asigurăm că este o tehnologie de
ultimă generație.

Platforma **„1C:Enterprise 8”**, asigură:

-  flexibilitate;

-  configurabilitate;

-  scalabilitate;

-  înaltă performanță;

-  gradul de utilizare mare;

-  suport al clienților;

-  accesul utilizatorilor la distanță.

Platforma **„1C:Enterprise 8”** este capabilă să ruleze aplicația în mod
**fișier** (toate datele sunt stocate într-o singură bază de date), și
în modul client **server** (datele sunt stocate într-una din următoarele
sisteme de gestionare a bazelor de date: Microsoft SQL Server,
PostgreSQL, IBM DB2 și Oracle Database). **„1C:Enteprise 8”** în
varianta server poate rula pe Microsoft Windows și sistemele de operare
Linux . Acest lucru vă oferă diferite opțiuni de implementare și vă
oferă opțiunea de a utiliza software-ul open-source pe partea de
server/baze de date .

**1.2. Avantaje pentru factorii de decizie**
--------------------------------------------

**1C:Business Management Suite** oferă următoarele avantaje pentru
factorii de decizie din compania dumneavoastră punând la dispoziție mai
multe date și rapoarte printre care:

-  flux de numerar;

-  calendar de plată;

-  profit și pierdere;

-  datorii și creanțe;

-  analiza dinamică a vânzărilor;

-  planuri de lucru și alocarea resurselor;

-  acces online la toate informațiile companiei dumneavoastră în timp
real;

-  alte rapoarte de gestiune.

**1C:Business Management Suite** este o soluție care pot fi implementată
și pregătită pentru funcționare într-o perioadă extrem de scurtă de
timp.

**1.3. Soluții pentru industrie**
---------------------------------

**1C:Business Management Suite** este recomandat și se poate configura
pentru automatizarea activității de gestiune și înregistrărilor
contabile aferente pentru întreprinderile mici, în industria de
servicii, producție și vânzări. Se poate configura pentru următoarele
tipuri de afaceri (această listă nu este deloc exhaustivă și reprezintă
doar niște exemple de afaceri potrivite pentru un astfel de sistem:

-  servicii de construcții și întreținere;

-  consultanta;

-  design & publicitate;

-  educație;

-  inginerie;

-  saloane de frumusețe;

-  servicii de menaj (curtenie, spălătorie, etc.);

-  tehnologia informației;

-  servicii de internet;

-  servicii de leasing;

-  servicii juridice și notariale;

-  vânzări on-line;

-  service auto și reparații;

-  producție;

-  agenții imobiliare;

-  agenții de recrutare;

-  instituții de cercetare și academice;

-  vânzări;

-  servicii de securitate;

-  croitorie;

-  servicii de transport și taxi;

-  agenții de turism.

.. |image1| image:: media/image3.png
   :width: 6.4087in
   :height: 3.83478in
